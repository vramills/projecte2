# T02: Selecció d’un SAI per una empresa client

## Breu descripció
L’empresa **TecnoGestió S.L.**, dedicada a la gestió documental i assessorament informàtic, té un petit despatx amb:

- 4 ordinadors de sobretaula
- Una impressora-fotocopiadora multifunció (similar a les que té l’escola)
- Un router d’accés a Internet

Davant les constants incidències amb el subministrament elèctric a la zona, la direcció ha decidit adquirir un **SAI** per garantir la continuïtat del servei i protegir els equips.

S’han posat en contacte amb l’empresa on esteu fent l’estada i el vostre responsable us ha encarregat que en feu l’estudi i tria del SAI.

![Imatge de presentació del projecte: Es veu a un noi inspeccionant un SAI](img/tasca02.png)

## Tasques a realitzar

### 1. Inventari d’equips
- Llista dels dispositius que es connectaran al SAI (ordinadors, monitors, router, etc.).
- Justifiqueu si hi ha algun aparell que no hi connectareu al sistema d’alimentació ininterrompuda.
- Consulta de les especificacions tècniques per obtenir el consum de cada dispositiu. Seleccioneu components que s’ajustin als que podríeu trobar-vos a la seu del client.
- Indiqueu clarament les dades del component triat i els valors de **watts** i **VA** corresponents.

### 2. Càlcul de potència total
- Valor total de potència.
- Valor incloent la reserva del 20%.

### 3. Determinació de l’autonomia
- Estimació del temps mínim que el SAI ha de mantenir els equips en funcionament (ex. 10 minuts per guardar treballs i apagar correctament).

### 4. Recerca de models de SAI
- Cerca de 2 o 3 models de SAI que compleixin els requisits.
- Comparació de característiques: potència, autonomia, tipus de sortides, preu, marca.

### 5. Informe tècnic
Redacció d’un informe amb:  
- Càlculs realitzats  
- Models analitzats  
- Justificació de la selecció final  

## Material de suport
- Apunts [RA1AA3 El SAI](https://docs.google.com/presentation/d/15BA6k08MLx_72_gzstlj2snat0b6eHfm/edit?usp=drive_link&ouid=104728425662496836733&rtpof=true&sd=true)

## Solució
A l'arxiu [solucio.md](solucio.md) hi ha solució descrita.

[Tornar pàgina projecte](../README.md)
